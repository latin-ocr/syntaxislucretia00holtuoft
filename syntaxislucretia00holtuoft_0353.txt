Varronianum scribendi genus cum a grammaticis tantum
non plane neglectum esset, proximis demum qui praeterierunt
annis acriore studio tractare coeperunt, ex quo et editionibus
novis compositis arti criticae certum fundamentum paratum
est et Wolffiinus aliique, cum Ciceronis cultum ut ita dicam
restringerent, eorum scriptorum, qui vulgari sermone usi sunt,
magis rationem habere instituerunt.

Eam igitur grammaticae partem, quae in rebus ortho-
graphicis et in verborum flexione versatur, quantum ad Var-
ronem pertinet, tractavit Aug. Miiller ‘de priscis verborum
formis Varronianis⁷, Hal. 1877.

Syntaxis autem cum nondum tota satis perquisita sit
neque in eorum libris qui linguae latinae syntaxim illustra-
verunt, velut Drageri et Kiihneri, Varronis ita ut par est
ratio habeatur, ego eam indagandam mihi proposui, omissis
nimirum eis quae ab aliis prolata sunt. Nam de particularum
usu Varr. diligenter disseruit H. Reiter (QQuaestt Varr.
gramm. Regim1882); casuum usum explicuit J. Sitzler
( Uber den Kasus- Gebrauch bei Vario Tauberbischofsh. Progr.
1889). Neque praetereundum est cum alios in nonnullorum
scriptorum sermone illustrando tuni Ph. Thielmann (‘De
sermonis proprietatibus quae leguntur apud Cornificium et in
primis Ciceronis libris' = Diss Arg. ΙΙ, 1879) occasione data
etiam Varronis passim mentionem fecisse.

Praeter syntaxin vero nonnullas earum rerum indagare in
animo mihi est quas „elocutionis“ nomine ita comprehendere
mihi liceat, ut huius vocis notio angustioribus finibus includatur
(„Stilistik“): ea enim distinguendi ratione utar qua usus est

