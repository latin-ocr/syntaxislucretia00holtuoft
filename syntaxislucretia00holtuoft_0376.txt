-23-

p. 755 h qui tamen minus recte dicit ,‚iam“ apud Catonem
deesse particulam enim s. nam: immo haec est pristina forma
loquendi, ut res ipsae solum verbis exprimantur3 qui vero
conexus inter singulas res intercedat, id audientibus intelli-
gendum relinquatur: audientibus dico, nam in audiendo
talia multo facilius percipimus quam in legendo (cfr. etiam
Segebade‚ Diss. Hal. IV p. 305 et p. 309).

Denique asyndeton etiam apud Varronem saepissime in-
veniri cum parallelismi et chiasmi formis coniunctum, infra
demonstrandum erit in eo capite quo collocatio verborum
illustrabitur.

g 22.

De eis enuntiatis quae ope coniunctionum inter se nec-
tuntur hoc unum facere non possum quin premam saepissime
Varronem enuntiatis aequo ordine positis etiam tum uti,
cum secundum ceterorum scriptorum consuetudinem exspectes
enuntiatorum formam hypotacticam. Hoc enim vel summum
discrimen est quod intersit inter Varronis sermonem et eorum
qui artis rhetoricae praecepta secuti elocutionem perpolire
studuerunt: hac in re praeter cetera nititur similitudo quae
Varronis sermoni est cum dicendi consuetudine cotidiana.

Exemplo sit Cicero qui quod alio sermone utitur in epi-
stulis, alio in orationibus, ea potissimum in re differentia
posita est, quod in orationum genere dicendi enuntiata inter
se subiunguntur, illic coniunguntur.

Singula autem exempla exscribere vix videtur opus esse,
quoniam quicunque vel pauca Varronis legerit hanc sermonis
Varroniani proprietatem non animadvertere non poterit.
Praeterea infra hoc illud exemplum ipsi obiter tangemus

Caput II.

De enuntiatis subordinatis.

s 23.

Transeuntes iam ad eas enuntiationes in quibus altera
pars ex altera pendet, item debebimus distinguere, utrum ad

