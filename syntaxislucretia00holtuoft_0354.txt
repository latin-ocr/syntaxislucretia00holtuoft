-6-

J. Η. Schmalz in grammaticae latinae compendio (= Iw.
Miiller Hdb. Π), ad quem ipsi saepe recurremus, cum et
multas res longe rectius quam qui ante eum explicare stu-
duerunt explicuerit et — id quod ad nos pertinet —— ad
Varronis usum diligentius quam illi spectaverit.

Quae in singulorum verborum usu Varronis propria sunt¹)‚
ad ea commemoranda in neutra parte plerumque occasio se
offeret. Speciminis causa pauca huius generis in appendice
adiciam, ut, quot res quamque variae in sermone Varroniano
explicatione et egeant et dignae sint, ostendam. Ipse ma-
teriam exhaurire nullo modo potui. Denique in altera appen-
dicis parte de paucis locis Varronianis quid sentiam prola-
turus sum.

Paene autem hanc commentationem ad finem perduxeram
(si finis esse potest rei imperfectae), cum prodit Keilii commen-
tarius, quo adeo multa mihi praerepta cognovi ut primum
dubitarem num haec omnino digna essent quae emitterentur.
Sed cum multa reprimere debuerim, quaedam a viro clarissimo
mihi relicta esse eo magis gaudeo.

Iam priusquam ad ipsam rem aggrediar, unum mihi
monendum est. Quos modo laudavi Stiinkel et A. Miiller
suo iure etiam fragmenta satirarum ceterorumque librorum
deperditorum in usum vocaverunt. Plurima autem eorum quae
ego tractaturus sum, quoniam recte diiudicari plerumque
nequeunt nisi totius loci sententiae structuraeque ratio ha-
betur, ex fragmentis, in quibus hoc, quod extremo loco posui,
non nisi raro fieri posse apparet, pauca tantum enucleari
licet. Quamobrem ipse fere plane omissis fragmentis eos
solum qui integri supersunt libros adhibendos mihi esse
existimavi.

Not. Varronis libros nudis numeris significavi: 1—111 =
rer. rust. libri, V—X = libri de lingua lat.

 

1) Vocabula a Varrone aut solo ant primo usurpata diligenter
collegit L. Stiinkel (De Varroniano. verborum formatione’, Argent. 1875),
quem si quae praeterierunt ea addidit Aug. Miiller p. 63 sqq. apposito
brevi eorum vocabulorum conspectu „quae cum sub Ciceronis temporibus

plane obsoleta essent, a Varrone deliciarum causa ex antiquorum libris
deprompta sunt.“

