-79-

adscripsit etia ii Ι, 24,1 (ayremz oliveto conserendo, nisi qui in
rentum favonium spectet ct soli ostentus sit, alium bonum nullum
esse ω Cato 6‚2 ubi deest nisi).

Caput IV.

De colore sermonis V arroniani.

ξ 64.

Res a Varrone in libris superstitibus tractatae cum vix
tales essent ut in eis enarrandis scriptor specioso sermone
uti posset, tamen rerum rusticarum libros ea arte composuit
ut materiae vilitatem scribendi genere satis compensaret.
Huic studio obsecutus dialogi formam sterili praeceptorum
tabulae praetulit; singulis libris adhortationes ut ita dicam
praemisit quibus quanto vita rustica urbanae vitae praefe-
renda sit venuste exponit, atque in his operis partibus ne
sermonis quidem elegantiam desiderandam reliquit3 nominibus
eorum quos colloquentes facit ita ludit ut ad res tractandas
referat3 Scrofa enim de suillo genere disserit, Vaccius de
bubus etc. et diligenter id curavit ut in colloquio ad proxi-
mam partem transeuntes lepide atque urbane, saepe etiam
facete se exciperent. Nonnunquam sane scriptoris negle-
gentia factum est ut dubium maneat quae singulorum partes
sint, praesertim in primo libro in quo omnino colloquentium
personae multo minus distinctis finibus circumscriptae sunt,
cum eorum nomina et res exprimendae vinculo associationis
(ut recentioris aetatis vocabulo barbaro utar) non cohaereant1).
Ofr. Zahlfeldt ‘Quaestt crit. in Varr. rer. rust. libros'. Eius-
dem neglegentiae est quod hoc illove loco partitionem a
Varrone anxie indicatam non observatam videmus.

Haec de universa librorum compositione. Praeterea occa-
sione data narratiunculas inserit ad vitam suam, ad itinera

 

¹) Eo minus verisimile est Varronem singulorum qui colloquii
participes sunt sermonem a ceteris diversum conformare studuisse, id
quod e. g. in dialogo de oratoribus, in Ciceronis de oratore libris etc.
apertum est. Non igitur opus est apud Varronem huius rei ullam
rationem habere.

