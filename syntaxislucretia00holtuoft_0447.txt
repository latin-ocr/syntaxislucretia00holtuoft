opusculi huius inscriptio ne prave intellegatur, lectores id velim
animo tenere, me non ea vocabula sola ex Varronis libris enotasse, quae
huius scriptoris ingenio debeantur, verum etiam ea addidisse, quae
cum apud scriptores antiquos et Varroni aequales nondum extent,
primum apud Varronem inveniantur. Hoc enim modo aliqua ex
parte perspicietur, quae incrementa verborum copia a priscis scrip-
toribus tradita ceperit ineunte aetate quae dicitur Ciceroniana.
Sed priusquam ad ipsum propositum accedamus, a re haud alienum
videtur primum quaerere, quae ratio interfuerit inter Varronem
et eos scriptores, qui cum eodem fere tempore florerent, genere
dicendi a Varroniano prorsus discrepante usi sint. Id autem di—
lucide apparebit. si Varronis orationem comparaveris cum ea, qua
utebantur Cicero et Caesar. Hi enim primi inter Romanorum scrip-
tores id studebant, ut linguam latinam ad Graecorum exemplum
quam elegantissimam et purissimam redderent. Quodsi Varronem,
qui studiis Graecorum penitus erat imbutus, horum praecepta et
rationes in scribendi arte non sequi videbimus, non sine causa ad-
miratione quadam afficiemur. Nam nemo erit qui neget futurum
fuisse ut Varro⁷ si animum ad hoc consilium intendisset, polite et elegan-
ter dicendo adaequare potuisset Ciceronem et ceteros illius tempo-
ris scriptores, quorum nullo doctrina et litterarum cognitione infe-
rior, plurimis superior erat. Itaque orationis eius inaequalitas at-
que asperitas alia ratione explicanda est. Quaerenti enim, quas
res Varro in libris suis pertractaverit, id ei eonsilium fuisse appa-
ret, ut doctrinae suae, quae omnia fere litterarum genera complec-
tebatur, specimina ederet et flosculos rerum undique decerptos colli-
geret atque cum civibus suis communicaret; qua re factum est, ut
magis in materia conferenda et comparanda quam in stilo expo-
liendo operam navaret. Hoc tamen rex genere eximenda sunt poe-
tica, in quibus cum multo potius antiquos quam recentiorum ratio-
nem ad exemplum Alexandrinorum conformatam secutus sit, et

1*

