Vita.

In oppido Saxoniae Hohenstein natus sum Robertus
Ricardus Krumbiegel anno h. s. LXVII. a. d. ΠΙ. Non.
Mai. patre RobertQ matre Ludovica e gente Weberiana ori-
unda, quos inter vivos esse summopere gaudeo. Fidem pro-
fiteor evangelicam.

Hohensteinii rudimentis imbutus anno LXXXI. inter
gymnasii Chemnitiensis discipulos receptus sum, cuius post-
quam sex ordines percurri, vere anni LXXXVII. adeptus
sum maturitatis quod dicunt testimonium. Ac per aestatem
quidem eius anni Tubingae commoratus interfui scholis quas
habuerunt Herzog Kugler Schwabe Sievers Sigwart; autumno
vero in hanc litterarum sedem me contuli ubi docentes audivi
viros doctissimos Birch-Hirschfeld Brugmann Oichorius Ebert
Gardthausen Heinze Lipsius Maurenbrecher Overbeck Rib-
beck Richter Wachsmuth Wundt Ed. Zarncke Frid. Zarncke.
Praeterea cum in proseminario praeceptoribus usus essem
Hansseno Lipsio Ribbeckio, per tria semestria regentibus
Lipsio Ribbeckio Wachsmuthio seminarii philologi sodalis
ordinarius audivi. Hi etiam ad societates aditum benigne
mihi concesserunt: Ribbeckii societati per quinque semestria
adscribebar, Wachsmuthii per ter senos menses Lipsii per
annum. Per idem tempus interfui exercitationibus historicis
Oichorii, eiusdem seminario historico per anni dimidium.
Paedagico autem seminario Richteri etiam nunc adnumeror,
item romanensi quod Birch-Hirschfeld moderatur et theodisco
quod regit de Bahder.

Hos omnes praeceptores meos grato animo prosequi nun-
quam desinam, imprimis Oichorium Lipsium Wachsmuthium‚
quique in hac dissertatione scribenda egregius fautor mihi
exstitit, Ribbeckium.

Denique, ut absolvam hanc studiorum enarrationem,
lubens semper recordabor quantum fructum ex amicorum in
sodalicio philologo consuetudine perceperim.

