-47-

propositio relativa originem ducit II 9,15 cum clavalis capi-
tatis quae intra capita. Cuius loci usum pronominis relativi
cfr. cum his verbis II 11‚6 cum sudare inceperunt oves, a
quo sudore etc.

De modorum in enuntiatis secundariis usu (ξ 32—37).

g 32.

Ut supra (ξ 25) cum de infinitivi usu verba feci de pro-
pria eius vi ac natura quaesiturum me esse negaveram, sic
ne hic quidem aberrabo in coniecturarum de coniunctivi
origine campum lubricum, sed ipsum usum Varronianum
adumbrabo pauca tantum haec praefatus:

Cum enuntiata inferioris ordinis ex enuntiatis primariis ori-
ginem traxerint, ea enuntiata quae indicativum modum exhibent
vetustiorem dicendi formam retinuisse apparet quam ea quae
coniunctivum. Atque ut omnino indicativus in libris propius
ad sermonem cotidianum accedentibus prae eis praevalet
quorum auctores sermoni poliendo magis operam dederunt,
sic etiam Varro nonnunquam indicativum usurpat ubi alii
scriptores quorum dicendi genus a vulgi sermone maiore
intervallo abest quam Varronianum coniunctivo usuri erant.

At coniunctivus quoque ita invenitur ut eius usus a
sollemni dicendi consuetudine alienus sit. Quorum locorum
naturam sic expediemus. Ut in aliis quibusdam rebus, sic
in coniunctivi usu transitum quendam assignificat Varronis
elocutio, cum ea linguae aetate quam ex Varronis scriptis
cognoscimus coniunctivus in enuntiatis secundariis magis in
usum venire indicativumque reprimere coeperit. Quamobrem
cum leges certae nondum essent constitutae, nonnunquam
ita etiam poni videmus coniunctivum (quo usurpato propter
ipsius naturam elegantior fit oratio et sententia quasi plane
alia luce illustratur) ut ceteri minime Varronis usum secuti
ad pristinum potius indicativum redIerint. Istiusmodi igitur
locis nobis videtur coniunctivo inesse quaesiti aliquid et
affectati quo scriptor a primigenia scribendi simplicitate
communique ceterorum consuetudine longe recedat 1).

 

¹) In miserrima librorum scriptorum condicione utriusque quod in
censum venit operis Varroniani cum iudicium nostrum fere totum pendeat
ex fide quam unoquoque loco codicum scripturae habendam esse censea-

