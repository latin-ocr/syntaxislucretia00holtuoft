Pars ΙΙ.

De elocutione Varroniana

capita quattuor.

Caput Ι.
De abundantia sermonis.
ξ as.

Cum apud nullum scriptorem desint exempla abundantiae
cuiusdam, imprimis apud eos inveniri poterunt qui quam
proxime accedunt ad sermonem vulgarem quem eiusmodi
plenam elocutionem in deliciis habere etiam apud nostrates
cognoscitur 1).

Sic Cicero quo maior natu quemque librum composuit,
eo magis a pleonasmis qui dicuntur abstinuit 2); contra
libellus de Bello Hispaniensi cuius auctor, si quis alius, vul-
gari sermone utitur, abundat pleonasmis 3).

Omnino non adeo saepe proferuntur exempla singulorum
scriptorum propria, sed longe plerumque ea quae apud multos
scriptores redeunt. Sic Varronis loci qui huc faciunt, maxi‘

 

1) Qua de re esr. Segebade, Diss. Hal. IV 298. Quamquam recte
monet Kiihnast p. 275, saepe abundantiam quae videatur pari iure pro
ubertate accipi posse, si quidem de duobus terminis similibus alterum
altero qualicunque ratione immutari ac deflecti statuere possis.

2) Qua de re cfr. Hellmuth Act. Sem.Er1.1 165, Thielmann p. 361.
In orationibus Philippicis quarum sermo etiam aliis in rebus ad priores
libros propius accedit abundantiae exempla non raro inveniri docet Hau-
schild Diss. Hal. VI 282.

3) Cfr. Degenhart ‘de auctoris Belli Hispaniensis elocutione’ p.
2 sqq. Vide etiam Kohler ‘de auct. Belli Afr. et Hisp. latinitate' Act.
Sem. Erl. I 445 et (de Bello Africo) Wclfflin Arch. VI 103 sq.

